# Ovocné guľky s mandľovými lupienkami #
![Produkt](./fotky/produkt.jpg)

## Suroviny ##
- Sušene marhule - 250g (sušené marhule z obchodu je dobré omyť vo vode, lebo sa používa konzervačná látka SO2 - Oxid siričitý)
- Zmes sušeného/kandizovaného ovocia (mango, ananás, hrušky, brusnice, …) - 250g
- Marcipán - 100g (ak nie je marcipán, môže byť aj lekvár)
- Mandľové lupienky - 1 balenie
- Šťava z citrónu - 0,5dcl
- Pomarančový likér - 0,3dcl (môže byť aj rum, alebo nemusí byť vôbec)
- Javorový sirup (používa sa na to, aby hmota viac lepila, netreba ho, postačí aj lekvár)

![Suroviny](./fotky/image20201215_122338842.jpg)

## Opis postupu ##

Ovocie pokrájame, pomelieme, rozmixujeme, všetky ingrediencie spojíme. Musíme dostať lepkavú hmotu, z ktorej tvarujeme guľky, ktoré obaľujeme mandľovými lupienkami.

## Názorný postup ##

1. Pokrájame a rozmixujeme ovocie. ![Marhule, rôzne ovocie a mixér](./fotky/image20201215_123708825.jpg)

   - Rozmixujeme marhule. ![Nerozmixované marhule](./fotky/image20201215_124717502.jpg) ![Rozmixované marhule](./fotky/image20201215_125248515.jpg)

   - Nakrájame a rozmixujeme ovocie. ![Nenakrájaná zmes ovocia](./fotky/image20201215_125427453.jpg) ![Nakrájaná zmes ovocia](./fotky/image20201215_130055192.jpg) Ak by mixovanie išlo ťažko, pomôže zvlhčenie likérom, či sirupom, či citrónovou šťavou.

    ![Rozmixované marhule a zmes ovocia](./fotky/image20201216_133346210.jpg)

2. Zmiešaním rozmixovaného ovocia, marcipánu, citrónovej šťavy a likéru vyrobíme lepkavú hmotu. Výslednú hmotu dobre vymiesime, aby sa z nej dali robiť guľôčky. ![Rozmixované ovocie, marcipán, citrónová šťava a pomarančový likér](./fotky/image20201216_134715701.jpg) ![Lepkavá ovocná hmota a guľôčka z nej](./fotky/image20201216_140557213.jpg)

3. Z hmoty vyrábame guľôčky a obaľujeme ich v mandľových lupienkoch. Ak je hmota málo lepivá, pokvapkáme ju javorovým sirupom. Hmotu sme nechali cez noc v chladničke uležať, guľôčky ukladáme na papier na pečenie. Piecť nebudeme, len aby sa nelepili.![Ovocná hmota, mandľové lupienky, javorový sirup, papier na pečenie](./fotky/image20201217_131503479.jpg) ![Výroba guličiek](./fotky/image20201217_133415938.jpg)

## Výsledok ##
![Hotové ovocné guľky s mandľovými lupienkami](./fotky/image20201217_140434934.jpg)

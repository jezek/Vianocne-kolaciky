# Figové guľky v čokoláde #
![Produkt](./fotky/produkt.jpg)

## Suroviny ##
- Figy (sušené) - 250g
- Vlašské orechy - 150g (ak sa nebudú pridávať piškóty, tak 250g)
- Piškóty - 100g (môže byť aj 50g)
- Pomaranč - 1 veľký, alebo 2 menšie
- Práškový cukor - 100g
- Vanilkový (vanilínový) cukor - 1 balenie (20g)
- Margarín
- Čokoláda na varenie

## Opis postupu ##
Figy, orechy a piškóty pomelieme, pomaranč odšťavíme a všetky ingrediencie (okrem margarínu a čokolády na varenie, tie sú na polevu) zmiešame na hustú lepkavú hmotu. Vlhkými rukami tvarujeme guľôčky a tie namáčame do polevy z čokolády a margarínu.

## Názorný postup ##
1. Orechy pomelieme. ![Nepomleté orechy](./fotky/image20191207_232926648.jpg) ![Pomleté orechy](./fotky/image20191208_001047934.jpg)
2. Ukážeme kocúrovi, že to nie je nič pre neho. ![Kocúr kuká na stôl a zisťuje, že to nie je nič pre neho](./fotky/image20191208_011131260.jpg)
3. Figy odstopkujeme a spolu s piškótami pomelieme. ![Figy](./fotky/image20191208_011142265.jpg) ![Figy s piškótami v mixéri](./fotky/image20191208_011902179.jpg) ![Pomleté figy s piškótami](./fotky/image20191208_012938529.jpg)
4. Odšťavíme pomaranč a šťavu zmiešame s pomletými orechmi, figami a piškótami a práškovým a vanilkovým cukrom. Výslednú zmes dobre vymiesime, aby sa z nej dali robiť guľôčky. ![Pomleté figy s piškótami, pomleté orechy, vanilkový cukor, práškový cukor, pomaranč](./fotky/image20191209_012654871.jpg) ![Pomleté figy s piškótami, pomleté orechy, vanilkový cukor, práškový cukor, šťava z pomaranča](./fotky/image20191209_015112337.jpg) ![Výsledná zmes a testovacie guľôčky](./fotky/image20191209_022658403.jpg)
5. Zo zmesi narobíme guľôčky. Zmes sme nechali cez noc v chladničke uležať, guľôčky ukladáme na papier na pečenie. Piecť nebudeme, len aby sa nelepili. ![Zmes na guľôčky](./fotky/image20191210_005824782.jpg) ![Guľôčky na plechu s papierom na pečenie](./fotky/image20191210_020758600.jpg)
6. Roztopíme margarín a horkú čokoládu vo vodnom kúpeli. ![Margarín a čokoláda na varenie](./fotky/image20191211_011243222.jpg) ![Roztápanie margarínu](./fotky/image20191211_011747614.jpg) ![Roztápanie čokolády na varenie v roztopenom margaríne](./fotky/image20191211_012753832.jpg)
7. Guľôčky máčame v zmesi rozpustenej čokolády a margarínu. Nakoniec ich môžeme pokvapkať čokoládou aby sme vytvorili prskaný vzor. ![Namáčanie guľôčiek](./fotky/image20191211_020055767.jpg) ![Prskanie guľôčiek](./fotky/image20191211_021939508.jpg)

## Vysledky ##
2019![Figové guľôčky v čokoláde na plechu - vianoce 2019](./fotky/image20191211_021950162.jpg)
2020![Figové guľôčky v čokoláde na podstavci - vianoce 2020](./fotky/image20201222_150253803.jpg)
2021![Figové guľôčky v čokoláde na kuchynskej doske - vianoce 2021](./fotky/image20211218_004622003.jpg)

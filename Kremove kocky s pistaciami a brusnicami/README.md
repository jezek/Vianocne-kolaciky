# Krémové kocky s pistáciami a brusnicami #
![Produkt](./fotky/produkt.jpg)

## Suroviny ##
- Biela čokoláda - 500g
- Osladené kondenzované mlieko (Salko)- 400g
- Sušené brusnice - ¾ hrnčeka
- Pistáciové oriešky (lúpané) - ½ hrnčeka
- Kandizovaná pomarančová kôra - 2 lyžičky
- Vanilková pasta - 1 lyžička

![Suroviny, potreby a recept](./fotky/image20231219_011304945.jpg)

[Odfotený recept so zoznamom surovín a postupom](./fotky/recept.jpg)


## Opis postupu ##
Krémové kocky s pistáciami a brusnicami sa pripravujú roztopením bielej čokolády s kondenzovaným mliekom vo vodnom kúpeli, do ktorého sa pridajú brusnice, pistácie, vanilka a pomarančová kôra. Zmes sa rozotrie na plech, ozdobí a nechá stuhnúť v chladničke. Potom sa nakrája na kocky a podáva. Kocky by sa mali uchovávať vo vzduchotesnej nádobe.

## Názorný postup ##
1. Prípravíme si požadované množstvá surovín ![Príprava surovín](./fotky/image20231219_012857226.jpg)

2. Vyložíme plech papierom na pečenie a upevníme ho štipcami, aby sa pri nalievaní zmesi neposúval ![Pripravený plech](./fotky/image20231219_013831531.jpg)

3. Do hrnca napustíme vodu a položíme na ňu menší kastról, aby sme mohli roztápať ingrediencie vo vodnom kúpeli. ![Vodný kúpeľ pripravený na roztápanie](./fotky/image20231219_014200659.jpg)

4. Do kastróla pridáme nalámanú bielu čokoládu. Za stáleho miešania necháme čokoládu pomaly roztopiť. ![Čokoláda vo vodnom kúpeli](./fotky/image20231219_014704645.jpg) ![Roztápanie čokolády](./fotky/image20231219_014925924.jpg) ![Roztopená čokoláda](./fotky/image20231219_015209804.jpg)

5. Do roztopenej čokolády zmesi pridáme kondenzované mlieko, vanilkovú pastu, sušené brusnice, pistácie a kandizovanú pomarančovú kôru. Dobre premiešame, aby boli všetky ingrediencie rovnomerne rozložené. ![Pridávanie suchých ingrediencií](./fotky/image20231219_015601061.jpg) Metlička sa na miešanie neosvedčila, všetko sa v nej zachytávalo, najlepšie poslúžila čínska palička. ![Výsledná zmes](./fotky/image20231219_020248703.jpg)

6. Zmes rovnomerne rozotrieme na pripravený plech a povrch posypeme zvyšnými brusnicami, pistáciami a kúskami pomarančovej kôry na dekoráciu. ![Príprava na preliate hmoty na plech](./fotky/image20231219_020426183.jpg) ![Prelievanie zmesi na plech](./fotky/image20231219_020531171.jpg) ![Rovnomerne rozotretá zmes na plechu](./fotky/image20231219_021136699.jpg)

7. Plech vložíme do chladničky a necháme stuhnúť aspoň na 2 hodiny. Po vychladení nakrájame na malé kocky a poukladáme na podnos.
   ![Krájanie na kocky](./fotky/image20231222_152703445.jpg)

## Výsledok ##
![Hotové krémové kocky s pistáciami a brusnicami na podnose](./fotky/image20231222_205221312.jpg)

### Poznámky:
- Kocky skladujeme v uzavretej nádobe na chladnom mieste, aby si zachovali svoju štruktúru a chuť.
- Jednotlivé vrstvy môžeme oddeliť papierom na pečenie, aby sa kocky nezlepili.

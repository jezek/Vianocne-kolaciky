# Orechové úliky s čokoládou #
![Produkt](./fotky/produkt.jpg)

## Suroviny ##

- Vlašské orechy - 120g
- Piškóty - 120g
- Práškový cukor - 150g
- Vanilínový cukor - 1 balenie
- Kakaovo-orieškový krém
- Margarín - 125g
- Čokoláda na varenie
- Bielka - 2
- Rum - 4cl
- Citrónová šťava
- Tortové oblátky
- Formičky na úliky
![Suroviny, potreby a recept](./fotky/image20221213_013021631.jpg)

[Odfotený recept so zoznamom surovín](./fotky/image20221213_012542104.jpg)


## Opis postupu ##
Orechy a piškóty pomelieme a spolu s cukrom, bielkami a rumom ich zmiešame a zmiešame. Z tejto hmoty potom pomocou formičky tvarujeme úliky, napĺňame ich kakaovo-orieškovým krémom a zatvárame vykrojenou oblátkou. Čokoládu na varenie a tuk rozpustíme a úliky v nich ponamáčame.

[Odfotený recept s postupom](./fotky/image20211219_010318005.jpg)

## Názorný postup ##
1. Namelieme si orechy. ![Nepomleté orechy v miske a mlynček](./fotky/image20221213_013511524.jpg) ![Pomleté orechy v miske a mlynček](./fotky/image20221213_015846931.jpg)
2. Namelieme si piškóty. ![Neotvorené piškóty vedľa mlynčeka](./fotky/image20221214_012540669.jpg) ![Pomleté piškóty v miske medzi celými piškótami v otvorenom balení a mlynčekom](./fotky/image20221214_015659386.jpg)
3. Z pomletých orechov, piškót, práškového a vanilínového cukru, bielkov, rumu a citrónovej šťavy vymiešame lepkavú hmotu, ktorú necháme odležať na chladnom mieste. ![Ingrediencie na úlikovú hmotu (mleté orechy, mleté piškóty, práškový cukor, rum, bielka, citrónová šťava)](./fotky/image20221215_013001810.jpg) Poznámka: Rum je len na ochutenie, môže sa vynechať, bielka majú za úlohu zvlhčiť zmes aby držala a nerozpadala sa. Citrónová šťava mierne dochutí zmes a tiež má za úlohu ju zvlhčiť. Pomer môžete meniť podľa vlastnej chuti, množstvo tak, aby hmota bola akurátna na tvarovanie (ani riedka, ani suchá). ![Vymiešaná lepkavá hmota vo fólii medzi umelohmotnými podstavcami a formičkami a práškovým cukrom v miske](./fotky/image20221216_011622283.jpg)
4. Z vychladenej zmesi tvarujeme pomocou formičiek úliky (dutý kužeľ bez dna), ktoré odkladáme na umelohmotný podstavec hore dnom, aby sa nám neskôr ľahšie plnili. Aby sa hmota nelepila k formičke, posýpame hmotu, alebo formičku práškovým cukrom. ![Proces výroby úlika vtláčaním hmoty do formičky a vytvárania dutiny](./fotky/image20221216_023110029.jpg) Poznámka: Na obrázku vidíte 2 formičky čo som používal (čo mi mama dala), jedna je otváracia forma do ktorej sa vtláča hmota a druhou sa vytvára dutina v úliku na náplň. Dakedy dávnejšie sme nemali takéto špeciálne formičky. Mamina použila hračkárske dopravné kužele z autostrády a dutinku robila prstom. ![Vyberanie vytvarvaného úliku z formičky](./fotky/image20221216_023220542.jpg)
5. Z tortových oblátok povykrajujeme kolieska, ktoré neskôr použijeme na uzavretie úlika s náplňou. ![Tortové oblátky v balení s kolieskom na vykrajovanie](./fotky/image20221217_022358069.jpg) ![Vykrajovanie koliesok z tortových oblátok](./fotky/image20221217_023145739.jpg)
6. Kakaovo-orieškový krém, ktorým chceme naplniť úliky, si dáme do cukrárskeho vrecka. ![Úliky pripravené na napĺňanie, povykrajované kolieska z tortových oblátok, kakaová zmes a vrecko s dávkovačom na napĺňanie](./fotky/image20221218_013654769.jpg) Aby sa nám s krémom ľahšie manipulovalo, je dobré ho trochu zohriať (napr. v mikrovlnnej rúre) aby bol viac tekutý. ![Napĺňanie vrecka kakaovou zmesou za pomoci zaváraninového pohára](./fotky/image20221218_014932056.jpg) ![Proces napĺňania úlikov čokoládovou zmesou a uzatváranie kolieskami z oblátky](./fotky/image20221218_015934185.jpg)
7. Zostáva už len úliky ponamáčať v čokoláde. Na to budeme potrebovať tuk a čokoládu na varenie, ktoré rozpustíme vo vodnom kúpeli. ![Margarín a čokoláda na varenie pred naplnenými a uzavretými úlikmi v stojanoch](./fotky/image20221218_021448477.jpg) Odoženieme zvedavého kocúra, že to nie je nič pre neho. ![Kocúr pozerá na margarín a čokoláda na varenie pred naplnenými a uzavretými úlikmi v stojanoch](./fotky/image20221218_021529267.jpg) Do hrnca na sporáku napustíme vodu, do ktorej vložíme misku či inú nádobu, v ktorej budeme rozpúšťať tuk a čokoládu v pomere 1:2. ![Roztápanie tuku vo vodnom kúpeli](./fotky/image20221218_022501627.jpg)
8. Keď je zmes tuku a čokolády roztopená, namáčame v nej úliky a ukladáme na papier či podnos, aby čokoláda stuhla. ![Namáčanie úlikov v roztopenej čokoláde](./fotky/image20221218_025516205.jpg) ![Ponamáčane úliky tuhnú na papiri na pečenie](./fotky/image20221218_030622311.jpg)
9. Nakoniec vychladnuté úliky očistíme od prebytočnej čokolády a poukladáme na podnos. ![Ukladanie úlikov na podnosy](./fotky/image20221220_013845571.jpg)

## Výsledok ##
 ![Úliky na podnosoch](./fotky/image20221220_150629500.jpg)

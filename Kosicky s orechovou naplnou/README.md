# Košíčky s orechovou náplňou #
![Produkt](./fotky/produkt.jpg)

## Suroviny ##

### Čokoládová poleva ###
- Čokoláda na varenie – 200g
- Cera (alebo iný stužený tuk na polevy) – 100g
- Orechový/nugátový krém

### Orechový krém ###
- Kryštálový cukor – 100g
- Voda – cca 60 ml
- Čokoláda na varenie – 50g
- Maslo – 100g
- Mleté orechy – 100g
- Rum – 3PL (podľa chuti)

### Iné ###
- Košíčky z papiera (mini cukrárenské košíčky)
- Mandľový alebo orieškový krokan na posypanie

![Suroviny a recept](./fotky/image20250529_021344514.jpg)

[Odfotený recept so zoznamom surovín a postupom](./fotky/recept.jpg)

## Opis postupu ##
Najskôr uvaríme cukrový sirup, do ktorého vmiešame čokoládu, maslo, rum a mleté orechy a necháme ju úplne vychladnúť. Studenú hmotu vyšľaháme na krém a použijeme ju ako plnku do čokoládových košíčkov. Košíčky najprv čiastočne naplníme čokoládovou polevou, pridáme orechový krém a nakoniec zalejeme zvyškom polevy a posypeme krokanom. Necháme stuhnúť v chlade.

## Názorný postup ##

Poznámka: Fotky v tomto návode sú z druhého, už podareného pokusu. Prvý skončil spáleným hrncom a rozleptanou paličkou – ak sa chceš poučiť na cudzej chybe, pozri si [nepodarený prvý pokus](./nepodarok.md).

1. Pripravíme si všetky suroviny – cukor, mleté orechy, maslo, čokoládu, rum, košíčky, krokan a digitálnu váhu. ![Pripravené suroviny, košíčky a recept](./fotky/image20250529_021344514.jpg)

2. Odvážime potrebné množstvo mletých orechov. ![Váženie mletých orechov](./fotky/image20250529_021806892.jpg)

3. Odvážime čokoládu na náplň. ![Váženie čokolády](./fotky/image20250529_021933432.jpg)

4. Odvážime cukor. Keďže nám po nepodarenom pokuse nezostal už žiaden kryštálový, použijeme práškový.![Váženie cukru](./fotky/image20250529_022329926.jpg)

5. Odvážime maslo, ktoré pôjde do orechového krému. ![Váženie masla na krém](./fotky/image20250529_022718227.jpg)

6. Pripravíme si hrniec, cukor a odmerané množstvo vody, z ktorých uvaríme cukrový sirup. ![Pripravený hrniec, cukor a voda](./fotky/image20250529_023309831.jpg)

7. Cukor s vodou začneme zohrievať a miešame, kým sa úplne nerozpustí. ![Začiatok varenia cukru](./fotky/image20250529_023504793.jpg)

8. Cukrový roztok varíme na miernom "plameni", kým nezhustne na číru bublajúcu masu. Sledujeme konzistenciu – sirup má byť priezračný a hutnejší. ![Bublajúci cukrový sirup](./fotky/image20250529_023722700.jpg) ![Hustejúci a bublajúci sirup](./fotky/image20250529_024049196.jpg)

   - Namiesto teplomera sledujeme, kedy je sirup „tak akurát“. Kvapku prenesieme paličkou na studenú dosku a prstom skúšame, či je hmota lepkavá a či sa pri dotyku tvorí „pavučinka“. Ak sa tvorí, je hotovo. Pozor, pri prvom náznaku zmeny farby sirup okamžite odstavíme z ohňa.

9. Do horúceho sirupu pridáme maslo a čokoládu a miešame, kým sa všetko nerozpustí a nespojí. ![Roztápanie masla a čokolády v sirupe](./fotky/image20250529_024158170.jpg)

   - Aby vás to nemiatlo. V našom prípade používame indukčnú varnú dosku. V tomto prípade nie je nutné dávať hrniec z varnej dosky preč, stačí vypnúť ohrev.

10. Do čokoládovej zmesi primiešame mleté orechy a rum. Vznikne hustá orechová hmota. ![Zmes čokolády, masla, orechov a rumu](./fotky/image20250529_025136023.jpg) ![Hustejúca orechovo-čokoládová hmota na sporáku](./fotky/image20250529_025643609.jpg)

11. Hmotu necháme úplne vychladnúť a pripravíme si mixér a nádobu na šľahanie. ![Vychladnutá hmota pripravená na šľahanie](./fotky/image20250530_022303099.jpg)

12. Orechovú zmes preložíme do nádoby na šľahanie. ![Preložená hmota v nádobe](./fotky/image20250530_023228443.jpg)

13. Pomocou ručného mixéra hmotu vyšľaháme na krémovejšiu, nadýchanejšiu a svetlejšiu konzistenciu. ![Šľahanie orechovej hmoty](./fotky/image20250530_023521578.jpg) ![Vyšľahaný orechový krém](./fotky/image20250530_024137792.jpg)

14. Pripravíme si suroviny na čokoládovú polevu – Ceru, čokoládu na varenie a hotový orechový krém. ![Príprava tuku na polevu](./fotky/image20250531_020151296.jpg) ![Čokoláda, tuk a hrniec na vodný kúpeľ](./fotky/image20250531_020617139.jpg)

15. V miske vo vodnom kúpeli roztopíme tuk a čokoládu, prípadne pridáme trochu nugátovo-orieškového krému podľa chuti. Miešame, kým nám nevznikne hladká čokoládová poleva. ![Roztápanie čokolády a tuku vo vodnom kúpeli](./fotky/image20250531_021235690.jpg)

16. Pred pridávaním orechového krému do košíčkov ho ešte raz krátko prešľaháme, aby bol pekne jemný. ![Prešľahávanie krému](./fotky/image20250531_022110321.jpg)

17. Pripravíme si košíčky, krokan, orechový krém a čokoládovú polevu. ![Orechový krém, čokoládová poleva, košíčky a krokan](./fotky/image20250531_022514301.jpg)

18. Košíčky rozložíme na podložku a pripravíme si misku s čokoládovou polevou. ![Pripravené papierové košíčky a poleva](./fotky/image20250531_023523159.jpg)

19. Do každého košíčka nalejeme tenkú vrstvu čokoládovej polevy na dno. Celkom rýchlo to ide aj obyčajnou lyžicou. ![Košíčky s prvou vrstvou polevy](./fotky/image20250531_023856738.jpg)

20. Na spodnú vrstvu čokolády nanesieme kopčeky orechového krému. ![Košíčky naplnené orechovým krémom](./fotky/image20250531_024622443.jpg) ![Viac naplnených košíčkov s krémom](./fotky/image20250604_022721225.jpg)

21. Košíčky zalejeme vrchnou vrstvou čokoládovej polevy tak, aby vyplnila košíček po okraj. ![Zaliate košíčky čokoládovou polevou](./fotky/image20250531_025011601.jpg) ![Viacero košíčkov zaliatych polevou](./fotky/image20250604_023456321.jpg)

22. Nakoniec povrch ešte teplej čokolády posypeme orechovým krokanom (mandľovým, lieskovoorieškovým alebo ich kombináciou). ![Hotové košíčky posypané krokanom](./fotky/image20250531_025757981.jpg) ![Detail košíčkov s posypom](./fotky/image20250531_025809647.jpg) ![Hotová várka košíčkov s krokanom](./fotky/image20250604_024159862.jpg)

## Výsledok ##
![Hotové košíčky s orechovou náplňou na podložke](./fotky/produkt.jpg)

## Poznámky ##
- V pôvodnom recepte odporúčajú varenie na presnú teplotu (110°C) s použitím teplomera. V praxi sa to neosvedčilo – ľahko sa pripáli hrniec a sirup zhnedne.
- Oveľa lepšie je sledovať sirup očami: musí zostať priezračný. Ak začína meniť farbu, okamžite odstavíme z ohrevu (pri indukcii stačí vypnúť varnú zónu, hrniec netreba dávať preč).
- Hustosť sirupu kontrolujeme aj „pavučinkovým“ testom – kvapku dáme na studenú dosku a prstom skúšame, či sa pri dotyku tvorí lepkavé vlákno.
- Množstvo rumu môžeme upraviť podľa chuti alebo úplne vynechať.
- Košíčky skladujeme v chlade, najlepšie v uzatvárateľnej nádobe, aby čokoláda zostala lesklá a krehká.

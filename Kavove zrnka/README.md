# Kávové zrnká #
![Produkt](./fotky/produkt.jpg)

## Suroviny ##

- Piškóty - 150g
- Vlašské orechy - 150g
- Čokoláda - 100g
- Cukor - 100g
- Maslo - 125g
- Rum - 1 Polievková lyžica (PL)
- Instantná káva - 1-2PL
- Voda - 80ml
![Suroviny, potreby a recept](./fotky/image20211219_010219480.jpg)

[Odfotený recept so zoznamom surovín](./fotky/image20211219_010242943.jpg)


## Opis postupu ##
Vodu necháme zovrieť, pridáme kávu, cukor, rum, maslo a čokoládu a necháme stáť bokom. Zomelieme orechy a piškóty a pridáme čokoládovú zmes. Vypracujeme cesto, vytvarujeme zrnká a necháme vychladnúť. Nakoniec zrnká máčame v rozpustnej čokoláde.

[Odfotený recept s postupom](./fotky/image20211219_010318005.jpg)

## Názorný postup ##
1. Namelieme si orechy. ![Pomleté orechy v miske](./fotky/image20211219_012359513.jpg)
2. Namelieme si piškóty. ![Pomleté piškóty vedľa pomletých orechov vo väčšej miske](./fotky/image20211219_014625848.jpg)
3. Navážime si cukor, maslo a čokoládu. ![Navážený cukor so zmesou orechov a piškót v miske v pozadí](./fotky/image20211219_020018338.jpg) ![Váženie masla](./fotky/image20211219_020933603.jpg) ![Váženie čokolády](./fotky/image20211219_021328873.jpg)
4. Zovrieme vodu, pridáme kávu a navážený cukor, maslo a čokoládu. Necháme rozpustiť a dochutíme rumom. ![Zovretá voda s kávou vedľa misky s naváženým cukrom, maslom a čokoládou](./fotky/image20211219_021912724.jpg) ![Cukor, maslo a čokoláda sa rozpúšťa v horúcej káve](./fotky/image20211219_022050501.jpg) ![Dochucovanie už skoro rozpustenej zmesi čokolády, cukru, masla a kávy rumom](./fotky/image20211219_022812123.jpg)
   Ak sa čokoláda, či maslo nechce rozpustiť môžeme im pomôcť v mikrovlnke. Pozor, už po chvíľke v mikrovlnnej rúre vie byť zmes riadne horúca.
5. Z namletých orechov a piškót a čokoládovej zmesi vymiesime cesto. ![Vymiesené cesto z ingrediencií](./fotky/image20211219_024733674.jpg)
6. Z cesta tvarujeme kávové zrnká. V našom prípade sme si pomohli formičkou. Aby sa zrnká ľahšie vyklápali z formičky, posýpame ju práškovým cukrom. ![Tvarovanie kávových zrniek za pomoci formičky](./fotky/image20211220_022618350.jpg)
7. Vychladené zrnká namáčame v roztopenej čokoláde a ukladáme na podložku, kde necháme čokoládu vytuhnúť. Najlepšie je šupnúť ich do chladu. ![Namáčanie kávových zrniek a ukladanie na papier na pečenie](./fotky/image20211226_011106693.jpg)
8. Nakoniec očistíme vytuhnuté kávové zrnká od neželaných kvapiek čokolády a máme hotovo. ![Vytuhnuté kávové zrnká pripravené na očistenie](./fotky/image20211227_004647829.jpg)

## Výsledok ##
![Očistené kávové zrnká, poukladané na tanieri](./fotky/image20211227_012250134.jpg)
